{"picList":["1.png"],"info":["Zamknij oczy i wyobraź sobie: „Siedzisz na motocyklu, pochylony mocno do przodu, ręce oparte na nisko umieszczonych clip-onach. Cisza. Na prędkościomierzu zero, wskaźnik pokazuje naładowanie akumulatora na poziomie 90 procent. Bierzesz wdech i odkręcasz manetkę. Nie słychać nic oprócz coraz głośniejszego szumu opon i wiatru. Niespodziewany poziom przyspieszania. Czujesz że jedziesz już zbyt szybko więc wciskasz przedni hamulec, opona mocno wgryza się w asfalt. Mała masa własna na poziomie 80 kg pozwala wymanewrować motocyklem z łatwością prowadzenia roweru po czym po obraniu nowego punktu na horyzoncie ponownie odkręcasz manetkę i ponownie 150Nm wyrywa do przodu wywołując szeroki uśmiech. Niespodziewane.\" Takimi słowami kończy się każde spotkanie z G-Sparkiem. Niespodziewane uczucie jazdy na latającym dywanie, w otoczeniu ciszy. Charakterystyka silnika elektrycznego daje dostęp do pełnego momentu obrotowego w każdej chwili, bez redukcji biegów czy kręcenia silnika pod czerwone pole. Odkręcasz manetkę, uśmiechasz się szeroko i pędzisz do przodu. I to wszystko bez posiadania kategorii prawa jazdy A, bo motocykl homologowany jest w klasie motocykli 125ccm. Bateria pozwala na zasięg 160km przy spokojnej jeździe."]}
